{"code": 0, "data": {"allow_search": true, "attention": 0, "author_title": null, "blocked": false, "can_del": false, "comments": [{"author_title": null, "blocked": false, "can_del": false, "cid": 12068, "name_id": 0, "pid": 4307, "text": "蔡元培，1917年发表", "timestamp": 1640022318}], "cw": null, "likenum": 0, "pid": 4307, "poll": null, "reply": 1, "text": "二曰砥砺德行。方今风俗日偷，道德沦丧，北京社会，尤为恶劣，败德毁行之事，触目皆是，非根基深固，鲜不为流俗所染。诸君肄业大学，当能束身自爱。然国家之兴替，视风俗之厚薄。流俗如此，前途何堪设想。故必有卓绝之士，以身作则，力矫颓俗，诸君为大学学生，地位甚高，肩此重任，责无旁贷，故诸君不惟思所以感己，更必有以励人。苟德之不修，学之不讲，同乎流俗，合乎污世，己且为人轻侮，更何足以感人。然诸君终日伏首案前，芸芸攻苦，毫无娱乐之事，必感身体上之苦痛。为诸君计，莫如以正当之娱乐，易不正当之娱乐，庶几道德无亏，而于身体有益。诸君入分科时，曾填写愿书，遵守本校规则，苟中道而违之，岂非与原始之意相反乎？故品行不可以不谨严。此余所希望于诸君者二也。", "timestamp": 1640022249, "type": "text", "url": null}}